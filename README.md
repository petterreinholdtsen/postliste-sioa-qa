Kvalitetssjekk av postjournalen til Studentsamskipnaden i Oslo og Akershus
==========================================================================

I følge Studentsamskipnaden i Oslo og Akershus (SiOA) sin egen policy
for åpenhet og tilgjengelighet([1]) skal postlistene "inneholde
korrespondanse SIO har med samarbeidspartnere, privatpersoner,
medlemsinstitusjoner, myndigheter og andre".  Postlistene skal
publiseres ukentlig og inneholde "all inn- og utgående post som er
journalført uken før".

Nettsiden om SiOA([2]) forteller videre under overskriften "Innsyn og
åpenhet" at "Vi publiserer informasjon som møteplaner, sakslister og
referater fra hovedstyrets møter, i tillegg til informasjon fra
hovedstyret og ulike delstyrer.Vi gir også innsynsrett i
korrespondansen vår med ukentlige oversikter over all inn- og utgående
post fra uken før.  Obs: Enkelte dokumenter vil være skjermet fra
innsyn, og eventuell sensitiv informasjon vil bli fjernet."

Men blir det gjort?

Litt historikk rundt åpenhetspolicyen til SiOA finnes fra en
evaluering gjort av velferdstinget([3]).

 [1]: http://webhttp.sio.no/files/info/files/postlister/Apenhetspolicy_SiO_web.pdf "Policy for åpenhet og tilgjengelighet"
 [2]: https://www.sio.no/snarveier/om-sio "On SiO"
 [3]: http://www.studentvelferd.no/dokumenter/2012/04/Vedlegg-til-evaluering-av-SiOs-%25C3%25A5penthetspolicy.pdf "Vedlegg til Evaluering av SiOs åpenhetspolicy"

Det hadde vært interessant å kvalitetssikre postjournalene til SiOA,
og se om SiOA lykkes med å registrere det de sier skal registreres i
postjournalene.

Metoden er å sammenligne offentlige postjournaler tilgjengelig via
Norske Postjournaler([4]), og se om det som er sendt og mottatt hos
offentlige kontorer til/fra SiOA er journalført hos SiOA.

Postjournalen tilgjengelig fra SiOA([5]) må konverteres fra PDF til
databaseformat for enkel sammenligning.  Det gjøres antagelig greiest
med [pdftable](http://sourceforge.net/projects/pdftable).

 [4]: https://norske-postlister.no/?query=%28document_from_org.orgnummer%3A948554062%29+OR+%28document_to_org.orgnummer%3A948554062%29&json
 [5]: https://www.sio.no/snarveier/om-sio/rapporter-og-referater "Rapporter og referater"
